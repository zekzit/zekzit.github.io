---
layout: post
title: แนะนำ KAON2
tags: [ontology]
---

ในขณะที่ทำงานวิจัยอยู่นั้น ก็ได้อ่านเจอ Paper ฉบับหนึ่งซึ่งเขาใช้ KAON2 ในการทำ Simulation งานที่เกี่ยวข้องกับ Ontology วันนี้เราจะมาลองใช้งาน KAON2 กัน

**KAON2**
เป็น Infrastructure เพื่อจัดการ OWL-DL, SWRL และ F-Logic Ontology (จัดการอะไรได้หว่า?) โดย KAON2 จะเป็นตัวที่มาทดแทน KAON อันเก่า แต่ว่าไม่เข้ากับระบบเก่าเลย เพราะว่า KAON2 เป็นระบบที่ทำขึ้นใหม่ทั้งหมด ความสามารถของมันก็มีตามนี้*มี API ใช้ในการจัดการ OWL-DL, SWRL แล้วก็ F-Logic Ontology
	
* ทำเป็น Server เพื่อใช้กระจาย Ontology ออกไปได้ โดยใช้ 
[RMI](http://www.jarticles.com/tutorials/rmi/rmi_intro.html)
* สามารถใช้ในการอนุมาน เพื่อตอบคำถามที่อยู่ในรูปแบบของ SPARQL ได้
* มี DIG Interface ทำให้โปรแกรมจำพวก Protege เข้าถึงได้
* มีโมดูลเพื่อดึงข้อมูลในฐานข้อมูลมาเป็น Instance ของ Ontology ได้

Algorithm ของ KAON2 ที่ใช้ในการทำ Reasoning นั้น จะไม่ได้ใช้วิธี Tableaux เหมือนกับที่มีในท้องตลาด แต่ KAON2 จะใช้อัลกอริธึมใหม่คือ Reduce SHIQ(D) (ในเว็บของมันมีรายละเอียดของ Algorithm นี้เยอะมาก ถ้าสนใจ Algorithm นี้ก็ลองไปดูได้) โดยอัลกอริธึมนี้จะทำให้การตอบปัญหาของ KAON2 เร็วกว่าระบบที่มีอยู่



KAON2 สามารถใช้ได้ฟรีสำหรับองค์กรการศึกษาที่ไม่หวังผลกำไร หรือมหาวิทยาลัย ถ้าเกิดว่าอยากเอาไปใช้ในเชิงธุรกิจ ก็จะต้องใช้โปรแกรมอีกตัวซึ่งเรียกว่า OntoBroker OWL (อันนี้บอกไว้เป็นข้อมูลเฉย ๆ ยังไงเราไม่มีเงินเราก็สนใจแค่ KAON2 อยู่แล้ว)



ข้อจำกัดของมันในตอนนี้คือไม่สามารถที่จะรองรับ Nominals (จะ Error เมื่อมีการใช้ owl:oneOf หรือ owl:hasValue) และมันไม่สามารถรองรับจำนวน Cardinality มากกว่า 2 ได้ จะทำให้การ Reasoning ผิดพลาดทันที



เมื่อลองโหลดโปรแกรมของมันมาเล่นดูแล้ว จะพบว่าข้างในจะไม่มีวิธีใช้ แต่ว่าจะมีเป็นตัวอย่างให้แทน แต่ละตัวอย่างก็จะแสดงความสามารถของโปรแกรม ในการใช้งานเราก็คงจะต้องเอาตัวอย่างการทำงานส่วนนี้ มาปรับให้เข้ากับงานของเราที่จะทำต่อไป



วันนี้ขอแนะนำแค่นี้ก่อน คราวหน้าเราจะมาลองเล่นตัวอย่างที่มันแถมมาให้ดูนะครับ




**ลิงค์:**
<http://kaon2.semanticweb.org>