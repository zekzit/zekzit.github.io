---
layout: post
title: ขอต่อต้านการใช้มือถือผิดกาลเทศะ
---

คือวันนี้เป็นวันที่ได้เจอเพื่อน ๆ แบบว่าพร้อมหน้าพร้อมตากันหลายคน ตอนแรก ๆ ที่เจอก็ได้ทำกิจกรรมอะไร ๆ ร่วมกัน เช่น เดินดูของในห้าง เล่นโน่นเล่นนี่ คุยเล่นกันก็ดูสนุกดี แต่พอได้ไปนั่งที่ร้านน้ำชาเท่านั้นแหละ แล้วยิ่งในร้านน้ำชานั้นมีอินเตอร์เน็ตด้วยนะ ทุกคนก็ต่างล้วนควักมือถือมาเล่น (ไม่เว้นแม้แต่ตัวเราเอง)

แต่พอหยิบขึ้นมาได้สักพัก เราก็รู้สึกว่ามันไม่ได้มีอะไรที่น่าสนใจมากสักเท่าไหร่ในช่วงเวลานั้น ไอ้ที่น่าสนใจเราก็แค่ดูผ่าน ๆ ไปเพราะอย่างน้อยเราก็ถือว่าเรามากินน้ำชา เรามากับเพื่อน เราไม่ได้อยู่คนเดียว (ถึงแม้มีบางครั้งที่เผลอใช้เวลากับเจ้ามือถือนานไปบ้าง แต่เมื่อรู้สึกตัวขึ้นมาได้ เราก็พยายามที่จะละสายตาจากมือถือมาคุยกับเพื่อนที่อยู่บนโต๊ะบ้าง) แต่คนอื่นก็ไม่ได้ละสายตาจากมือถือเลย สุดท้ายเราก็ทนนั่งเบื่อเพราะว่าทุกคนล้วนมีโลกส่วนตัวเป็นของตัวเองไปเรียบร้อยแล้ว ถ้าจะเล่นกันแบบนั้นใจจริงแล้วเราอยากให้กลับไปเล่นที่บ้านมากกว่านะ

ส่วนตัวแล้วคิดว่าจุดประสงค์หลัก ๆ ของการเล่นมือถือ ถ้าไม่ใช้ติดต่อกับเพื่อนแล้ว ส่วนมากก็เป็นการเล่นเพื่อฆ่าเวลาซะมากกว่า จะมีสักกี่คนกันที่ธุรกิจรัดตัวขนาดที่ว่าละสายตาจากมือถือไม่ได้เลย

ถ้าเราเห็นเพื่อนเราเล่นมือถืออยู่ต่อหน้าเรา คิดเป็นนัย ๆ ได้เลยว่า "เค้าเบื่อเรามากแล้ว"