---
layout: post
title: เส้นทางปั่นจักรยานรอบเมืองหาดใหญ่
tags: [cycling, hatyai]
---

ด้วยความที่ผมเป็นคนหาดใหญ่คนนึงที่ชอบขี่จักรยานเพื่อออกกำลังกาย ผมจึงขอแนะนำเส้นทางปั่นจักรยานสำหรับผู้เริ่มต้น-ระดับกลาง (ยังไม่อาจเอื้อมเป็นระดับสูงครับ :)) เส้นทางที่จะแนะนำมีตั้งแต่ในเมืองไปจนถึงอำเภอรอบ ๆ นะครับ เอาล่ะครับมาดูกัน

**ผู้ที่ปั่นจักรยานระดับเบื้องต้น**

เส้นทางสำหรับผู้เริ่มต้นก็จะเป็นระยะทางไม่ไกลมากนะครับ ประมาณ 5-20 กิโลเมตร จะเป็นทางในเมืองที่หากว่ามีอุบัติเหตุหรือรถเสียก็ยังพอที่จะเรียกคนมาช่วยได้อยู่ (ในเมือง รถน้อย)
* [เส้นทางคลองเตย](http://hatyaicycling.blogspot.com/2011/01/blog-post.html)
* [เส้นทางเลียบคลอง ร.1](http://alaskasal.wordpress.com/2011/02/01/canal_r1/)
* ถนนสาครมงคล
* มหาวิทยาลัยหาดใหญ่
* ม.สงขลานครินทร์ - แก้มลิง

**ผู้ที่ปั่นจักรยานระดับกลาง**
เส้นทางพวกนี้ก็จะมีระยะที่ไกลขึ้นอีกหน่อย (ไป-กลับประมาณ 20-40 กิโลเมตร) เส้นทางก็จะเป็นถนนทางหลวงชนบท, ถนนเล็ก ๆ (ที่ขรุขระหน่อย) หรือบางเส้นทางก็จะมีทางลูกรังให้เล่นหน่อย ส่วนใหญ่จะล้อมรอบด้วยป่ายาง หาความช่วยเหลือได้ลำบากหน่อย ควรหาอุปกรณ์ปะยาง อุปกรณ์ซ่อมเล็ก ๆ น้อย ๆ และน้ำใส่กระติกไปกินไว้ด้วย ที่นึกออกก็ตามนี้นะครับ

* สวนสาธารณะพรุค้างคาว
* สถานีรถไฟบ้านดินลาน (ตามคลอง ร.1)
* วัดภูเขาล้อม (ควนจง) - แก้มลิง (ระหว่างทางมีที่พักสงฆ์น้ำตก ให้เล่นทาง Off-road ด้วย)
* ม.สงขลานครินทร์ - โรงเรียนหาดใหญ่พิทยาคม (ระหว่างทางมีน้ำตกโตนหญ้าปล้อง เป็นทาง Off-road)
* ม.สงขลานครินทร์ - วัดเขากลอย
* บ้านโป๊ะหมอ - กองบิน 56

เส้นทางที่บอกคร่าว ๆ ข้างบนนี้เดี๋ยวจะค่อย ๆ เขียนเพิ่มเติมรายละเอียดแล้วจัดทำลิงค์ไปนะครับ มีเส้นทางไหนแนะนำก็เมนต์บอกกันมาได้นะครับ