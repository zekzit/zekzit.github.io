---
layout:	post
title:	"[Q&A] KDE, Gnome, XFCE ต่างกันอย่างไร"
date:	2021-02-17
tags: [question and answer]
---

# เกริ่นนำหัวข้อใหม่

เราลองมาทำตัวเป็นกูรูใน Social Network กันดูครับ อันนี้ก็คือพยายามหาคำตอบ + ประกอบกันด้วยประสบการณ์ที่มีเอานะครับ รู้สึกว่าตัวเองพิมพ์ยาวจนทรงคุณค่าเกินกว่าที่จะหายไปตามกาลเวลา หรือโพสต์ที่ทับถมไปเรื่อย ๆ ครับ ต่อไปถ้ามีคำตอบไหนที่ตอบยาว ๆ หรือรู้สึกทรงคุณค่าที่ไป Research มา ก็จะพยายามลงในหัวข้อ [Q&A] นะครับ

# [Q&A] KDE, Gnome, XFCE ต่างกันอย่างไร

Q: ขอถามเพิ่มเติมหน่อยนะครับ kde gnome xfce มันต่างกันยังไงหรอครับ #กลุ่มนักเขียนโปรแกรม

A: มันเป็นตัวจัดการหน้าต่าง (Window Manager) ที่อยู่บนระบบ Graphic ของ Linux อีกทีนึงครับ
ความต่างก็คือหน้าตา คุณสมบัติ แล้วก็ความหนักของระบบครับ ในเรื่องคุณสมบัติก็จะมี Gnome, KDE ที่คุณสมบัติครบเครื่องอยู่ แต่ก็แลกมาด้วยกับการกินทรัพยากรเยอะ สองอันนี้ก็จะต่างกันที่ Look and feel ที่แตกต่างกัน KDE จะค่อนข้างคล้าย Windows หน่อย ส่วน Gnome จะมีแนวทางของตัวเองชัดเจน (เปลี่ยนบ่อยซะด้วย) แต่อย่าง Xfce ก็จะกินทรัพยากรน้อยหน่อย แต่ก็มีคุณสมบัติไม่มาก มีประมาณว่า Application Launcher, File Manager อะไรแค่นั้นครับ แต่ก็เหมาะสำหรับเครื่องเก่า ๆ หรือเครื่องที่มีทรัพยากรระบบน้อย ครับ

[![linux-graphics.png](/assets/images/linux-graphics.png)]

จาก[ลิงค์นี้](https://unix.stackexchange.com/questions/345344/difference-between-xorg-and-gnome-kde-xfce)ก็คือเริ่มต้นจาก X11 (Window System) ก็จะให้ความสามารถในการเขียนรูปภาพบนหน้าจอได้ ขั้นต่อมาก็จะมีเป็น Widget Toolkit ก็คือ GTK หรือ Qt (ที่เป็นที่นิยม) มาเป็น building block หลัก ๆ เช่นพวกหน้าต่าง, ไดอะลอก, ปุ่ม, พาเนล จะมีหน้าตาเป็นยังไง ขั้นสุดท้ายก็จะเป็น Desktop Environment คือ Gnome ที่ใช้ GTK เป็นพื้นฐาน ส่วน KDE ใช้ Qt เป็นพื้นฐานครับ ส่วน Xfce ก็จะใช้ GTK ครับ แต่เหมือนจะไม่ได้ยิ่งใหญ่เท่า Gnome ทำให้ไม่กินทรัพยากรครับ