---
layout: post
title: บันทึกช่วยจำ - ภาษาที่ใช้ในการเก็บข้อมูลบริบทและการให้เหตุผล
tags: [reasoning, context information, context-aware, damn+oil, ontology, owl, rules language, semantic web, swrl]
---

ตอนนี้ข้อมูลบริบท หรือที่เราเรียกว่า Context Information ได้มีการใช้งานอย่างแพร่หลาย โดยเฉพาะในเรื่องการทำเว็บ เราจะเห็นได้ว่ามีการนำเทคโนโลยีของ Semantic Web ซึ่งเป็นเทคโนโลยีที่ข้อมูลทุกอย่าง มีความหมายของตัวมันเอง ทำให้คอมพิวเตอร์สามารถที่จะใช้ข้อมูลบริบท มาเป็นความรู้ในการที่จะให้บริการให้กับผู้ใช้ได้อย่างเหมาะสมกับตัวผู้ใช้มากที่สุด

เราอาจจะสงสัยว่าแค่ข้อมูลบริบท มันจะสามารถเลือกบริการอย่างเหมาะสมให้กับเราได้ยังไง จากที่ได้เคยอ่านมาเจอ เค้ายกตัวอย่างว่า ถ้าสมมติว่าเรากำลังจะเดินทางไปเที่ยวที่ไหนสักที่หนึ่ง ถ้าในสมัยที่ยังไม่มีเทคโนโลยี Semantic Web เข้ามาช่วย เราจะต้องนั่งหาเว็บไซต์ที่เกี่ยวข้องด้วยตัวของเราเอง จากนั้นเราก็จะต้องนั่งหาข้อมูลว่าเราอยากจะไปท่องเที่ยวที่ไหน สถานที่พักเป็นยังไง มีกิจกรรมอะไรให้ทำบ้างในสถานที่ท่องเที่ยวนั้น บางเว็บไซต์ก็มีข้อมูลไม่ครบถ้วน จะต้องหาข้อมูลจากหลาย ๆ เว็บมาแล้วก็รวบรวมกันเอาเอง แบบนี้กว่าจะได้เที่ยว เราก็หมดสนุกกันแล้วใช่ไหมครับ?

แต่ถ้าเรามี Semantic Web เข้ามา เหตุการณ์แบบที่ผมพูดก็จะไม่เกิดขึ้น หากว่าข้อมูลในแต่ละเว็บ มีคำอธิบายข้อมูล และมีการจัดหมวดหมู่เอาไว้เรียบร้อย ต่อไปเราอยากไปเที่ยว เราก็จะใส่คำค้นหาไปประมาณว่า "อยากไปล่องแก่ง เดินทางไม่ไกลนัก มีที่พักแรมสำหรับครอบครัว 4 คน มีตลาดนัดให้เราเดินตอนเย็น ๆ" จากเครือข่ายของข้อมูลที่มีอยู่ในเว็บ ทำให้เราสามารถได้ข้อมูลสถานที่ท่องเที่ยวจากเว็บต่าง ๆ ได้มากมายเลยทีเดียว

ก่อนที่เราจะฝันไปไกลถึงขนาดนั้น เรามาดูกันก่อนว่า ในการเก็บข้อมูลบริบท เค้ามีโครงสร้างในการเก็บกันยังไงบ้างนะครับ ขอไล่มาตามนี้*ก่อนอื่นเลย ก็เริ่มต้นจากการใช้ภาษาที่เป็นตัวแทนของข้อมูลบริบทเพียงอย่างเดียวก่อน  นั่นก็คือภาษา ContextML ภาษานี้มีพื้นฐานมาจากภาษา XML อีกทีหนึ่ง มีลักษณะเป็นคู่ของ Key-Value ทำให้การกำหนดความสัมพันธ์ทำได้ยาก
	
* ต่อมาได้มีการใช้ภาษา DAML+OIL มาใช้เป็นตัวแทนข้อมูล โดย DAML+OIL นอกจากที่จะเป็นตัวแทนข้อมูลแล้ว ยังเป็นภาษาที่ใช้เพื่อการนำมาอนุมานเพื่อให้เกิดความรู้ใหม่ได้อีกด้วย ภาษานี้เคยเป็นมาตรฐานของ Semantic Web แต่ว่าตอนหลังได้ถูกแทนด้วยภาษา OWL แทน
	
* นอกจากนี้ยังมีการใช้ภาษา Prolog ในการนำมาเป็นตัวแทนข้อมูลและให้เหตุผลด้วย แต่ข้อเสียหลักของมันก็คือมันผูกติดกับตัว Platform มากเกินไป คือต้องใช้ภาษา Prolog เท่านั้น ถ้าจะเข้าถึงข้อมูลพวกนี้ ทำให้เค้าเลิกใช้งานกันไป เหลือแต่พวก Expert System เค้าใช้กัน
	
* ภาษา OWL เป็นภาษาที่เป็นมาตรฐานสำหรับการเป็นตัวแทนข้อมูลใน Semantic Web โดย W3C ภาษานี้มีข้อกำหนดต่าง ๆ ที่นำมาอธิบายความสัมพันธ์ของแต่ละข้อมูลได้ในเบื้องต้น แต่ว่าการกำหนดกฏเพิ่มเติมจะไม่สามารถทำได้ด้วยตัวของมันเอง

ที่กล่าวมาข้างบน จะเป็นภาษาที่ใช้เป็นตัวแทนของข้อมูลบริบทเป็นส่วนใหญ่ มีบางภาษาที่มีความสามารถในการอนุมานได้ในตัว การอนุมานคือการนำความรู้ที่มีอยู่ (Asserted Ontology) มาประกอบกับการให้เหตุผล (Reasoning) โดยข้อมูลที่จะสามารถนำมาให้เหตุผลได้ จะต้องประกอบด้วยกฏ (Rules) จะได้ผลลัพธ์ออกมาเป็นข้อมูลบริบทซึ่งถูกอนุมานแล้ว (Inferred Ontology) ซึ่งถือว่าเป็นความรู้ใหม่ และเราสามารถนำความรู้ดังกล่าวไปใช้ประโยชน์ได้

ภาษาที่ใช้ในการกำหนดกฏ (Rules) จะมีวิวัฒนาการตามนี้

* RuleML เป็นภาษาที่พัฒนาขึ้นมาจาก XML เช่นเดียวกัน ทำให้ง่ายต่อการแลกเปลี่ยนกับระบบอื่น ๆ แต่ด้วยภาษานี้เป็นภาษาที่มีเพียงแต่กฏอย่างเดียว ทำให้การนำข้อมูลเข้ามาบันทึกตามกฏ ต้องมีขั้นตอนเพิ่มเติมในการแปลงข้อมูลอีก ทำให้ไม่นิยมใช้งาน เนื่องจากมีความยุ่งยากในการใช้งาน
	
* SWRL เป็นภาษาที่มีพื้นฐานอยู่บนภาษา RuleML และ OWL อีกที มีความเข้ากันได้กับ OWL เป็นอย่างมาก สามารถดึงข้อมูลจาก Ontology หรือดึง Knowledge มาใช้ได้ทันที ทำให้ได้รับความสนใจในการนำมาใช้งาน เพื่อสร้างกฏเพิ่มเติมให้กับภาษา OWL

ในการใช้งานจริง เค้าจะใช้โปรแกรม Protege ซึ่งเป็นโปรแกรมในการสร้าง Ontology ด้วยภาษา OWL แล้วก็มีความสามารถในการสร้างกฏด้วยภาษา SWRL ได้อีกด้วย

วันนี้ขอจบแค่นี้ก่อนนะครับ ถ้าได้ลองเล่นแล้วจะเอามาพูดคุยกันนะครับ สวัสดีครับ